---
layout: about-page
title: Over Christina
permalink: /about/
person: christina
---

In de loop van de jaren heb ik zelf ondervonden hoe belangrijk het is om liefdevol met mezelf om te gaan. Hard werken, constant in ontwikkeling en veel willen leren hebben me veel gebracht. Het heeft me veel inzicht opgeleverd en het helpt me om anderen te inspireren en zich te ontwikkelen. Ik had een rijk leven maar toch veel onrust in mijn lijf. Mijn gedachten kan ik nog voor de gek houden, mijn lichaam nooit.  Door contact te maken met mijn lichaam en af te stemmen op haar signalen, ben ik vrijer en meer in contact met mezelf en anderen. Dat gun ik jou ook! 

## Verbinding
Mijn kwaliteit is de verbinding aangaan en mensen in hun kracht zetten, in een veilige sfeer, waarin ieder mag zijn zoals die is. Ik hou ervan om mensen liefdevol uit te dagen en nieuwe wegen op een speelse manier te ontdekken. 

Mensen zijn meer dan hun worsteling. Ik leg dan ook het accent op jou, wat je belangrijk vindt en waar je interesses liggen. Zo help ik om je op je eigen kracht te versterken. 

## Vrij
Ik vind het belangrijk dat je je vrij voelt om jezelf te zijn. Ik geef dan ook alle ruimte om je verhaal te doen. Hoe gek de dingen soms ook lijken voor jezelf, niets menselijks is mij vreemd. Zo geef ik ruimte om te ontdekken wat jij nodig hebt en wat waardevol is in jouw leven. 

## Contact
Ik wil echt contact hebben van mens tot mens. Soms weet je wel waarom je de dingen doet die je doet en toch kun je daar geen vat op krijgen. Samen onderzoeken we wat er in ons contact tijdens onze sessies ontstaat. Dat geeft niet alleen inzicht maar zorgt ook dat je het doorleeft en meteen oefent met nieuw gedrag. Op die manier (her)vinden we balans in voelen, denken en handelen.

## Meer weten over mij?
Wil je meer weten over mij? Je kunt contact opnemen met mijn PsyNed praktijkassistente: mijn praktijkassistente kan je alles vertellen over mijn therapie, over mij, over de kosten en eventuele vergoeding. Je kan ook direct een afspraak maken. Bel gerust met je vraag of voor het maken van een afspraak naar 085-3035740.

